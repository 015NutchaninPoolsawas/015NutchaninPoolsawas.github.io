<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>บทความ - Lord of the Mysteries</title>
    <style>
        body {
            font-family: Arial, sans-serif;
            line-height: 1.8;
            margin: 0;
            padding: 0;
            background-color: #f9f9f9;
        }
        .container {
            width: 80%;
            margin: auto;
            background: #fff;
            padding: 20px;
            box-shadow: 0 2px 5px rgba(0, 0, 0, 0.1);
            border-radius: 5px;
        }
        h1, h2 {
            text-align: center;
            color: #333;
        }
        .breadcrumb {
            font-size: 14px;
            color: #777;
            margin-bottom: 20px;
        }
        .breadcrumb a {
            text-decoration: none;
            color: #007bff;
        }
        .breadcrumb a:hover {
            text-decoration: underline;
        }
        .navigation {
            display: flex;
            justify-content: space-between;
            margin: 20px 0;
        }
        .navigation button {
            padding: 10px 20px;
            background: #ffcc00;
            border: none;
            border-radius: 5px;
            cursor: pointer;
            font-size: 14px;
        }
        .navigation button:hover {
            background: #ffc107;
        }
        .content {
            font-size: 16px;
            color: #333;
            margin-top: 20px;
            text-align: justify; /* ให้ข้อความจัดชิดซ้ายและขวา */
            text-justify: inter-word; /* ให้เว้นระยะคำให้พอดี */
            padding-right: 15px; /* เพิ่มระยะห่างด้านขวาของข้อความ */
        }

        .content p {
            margin-bottom: 15px; /* เพิ่มระยะห่างระหว่างพารากราฟ */
            line-height: 1.8; /* ระยะห่างระหว่างบรรทัด */
        }
    </style>
</head>
<body>
    <div class="container">
        <div class="breadcrumb">
            Home / <a href="../lotm.html">Lord of the Mysteries</a> / <a href="#">Chapter 1155</a>
        </div>
        <h1>Lord of the Mysteries - Chapter 1155</h1>
        <h2>เดินท่ามกลางความมืด</h2>
        <div class="navigation">
            <button onclick="prevChapter()">← Prev</button>
            <button onclick="nextChapter()">Next →</button>
        </div>
        <div class="content">
            <p>เบ็คลันด์ เขตตะวันออก</p>

<p>ฟอร์สซึ่งเพิ่งกลับจากโลกแห่งน้ำแข็งและหิมะ แต่งกายด้วยเสื้อผ้าหนาหลายชั้น กำลังจ้องมองเตาถ่านฟืนตรงหน้า ประหนึ่งเธอใช้ชีวิตท่ามกลางสภาพอากาศที่เลวร้ายอีกครั้ง อดไม่ได้ที่จะสั่นระริกสองสามหน</p>

<p>“กษัตริย์จอร์จที่สามสิ้นพระชนม์แล้ว เรื่องร้าย ๆ ที่เคยเกิดขึ้นกับเราคงจบลงแล้วเช่นกัน บางที เราควรย้ายกลับไปอยู่ที่เขตเหนือหรือไม่ก็เขตฮิลสตันตามเดิม…บ้านที่นั่นมีเตาผิง!”</p>

<p>ซิลนั่งอยู่บนเก้าอี้ฝั่งตรงข้าม จ้องไปทางเตาถ่านฟืน ตอบด้วยสีหน้าเจือความสับสน</p>

<p>“รออีกสักหนึ่งถึงสองสัปดาห์ดีกว่า…ว่ากันตามตรง ฉันไม่อยากเชื่อว่าจอร์จที่สามจะตายไปทั้งแบบนั้น…ยังไม่ทันได้ทำอะไรเลย”</p>

<p>นักล่าเงินรางวัลซึ่งมีลำดับปัจจุบันเป็นผู้พิพากษา ออกอาการเหม่อลอย สับสน และมึนงงอย่างเห็นได้ชัด คล้ายกับสูญเสียจุดมุ่งหมายในชีวิตไปอย่างกะทันหัน</p>

<p>ฟอร์สหลงลืมความเย็นที่กัดกินร่างกายไปชั่วขณะ ครุ่นคิดก่อนจะปลอบประโลมเพื่อนสนิท</p>

<p>“ฉันไม่คิดว่านี่เป็นฝีมือของเกอร์มันสแปร์โรว์ แต่น่าจะเป็นฝีมือของคนที่หลอกเคยใช้เชอร์มาเน่…มีเพียงพวกมันที่สืบหาความจริงเกี่ยวกับแผนการลับของจอร์จที่สาม และเธอเองก็ถือว่ามีส่วนเกี่ยวข้องในความตายของจอร์จที่สามในระดับหนึ่ง นับว่าได้แก้แค้นทางอ้อมแล้ว…อา…การสอดแนมครอบครัวของเธอคงจบลงเพียงเท่านี้ ถือเป็นโอกาสสำหรับเริ่มต้นชีวิตใหม่…และถ้ามีลู่ทาง เธอสามารถอุทธรณ์ความตายของพ่ออย่างเป็นทางการได้เช่นกัน”</p>

<p>ได้ยินประโยคสุดท้าย ซิลเงยหน้า</p>

<p>“ใช่…แต่สถานการณ์สงครามก็เริ่มทวีความโกลาหล ฉันกังวลว่าพวกเขาจะได้รับผลกระทบจากภาวะสงคราม…ฟอร์ส สำหรับเธอแล้วเมืองที่ปลอดภัยที่สุดคือเบ็คลันด์ หรือเมืองเล็กที่ไม่ใกล้กับชายแดน?”</p>

<p>ฟอร์สไตร่ตรองสองสามวินาทีก่อนจะส่ายหน้า</p>

<p>“ไม่แน่ใจเหมือนกัน”</p>

<p>เธอเสริม</p>

<p>“ฉันจะไปถามมิสเตอร์เวิร์ล เขาคงมองเห็นภาพรวมได้ดีกว่าเรา…เธอเองก็ยังจำได้ใช่ไหม เขาคือคนที่เตือนว่าจะมีบางสิ่งเกิดขึ้น และอย่าพยายามเข้าใกล้จอร์จที่สาม”</p>

<p>นอกจากนั้นฟอร์สยังต้องการถามว่า ‘การท่องเที่ยว’ ครั้งถัดไปคือที่ไหน จะได้เตรียมตัวล่วงหน้าได้ทัน</p>

<p>“ตกลง!” ซิลพยักหน้าขึงขัง</p>

<p>ฟอร์สพลิกหนังสือพิมพ์บนตัก ดื่มกาแฟที่เหลือในแก้ว จากนั้นก็บรรจงลุกขึ้นยืน เดินเข้าไปในห้อง สวดวิงวอนถึงมิสเตอร์ฟูลด้วยเสียงแผ่ว ขอให้พระองค์ช่วยส่งคำถามไปถึงเดอะเวิร์ล เกอร์มันสแปร์โรว์</p>

<br>

<p>ดินแดนเทพทอดทิ้ง ใกล้กับวังราชาคนยักษ์</p>

<p>ไคลน์ซึ่งไม่ถูกยึดครองร่างในเชิงลึก เดินตามอามุนด์ไปตามแนวเชิงเขามายังด้านหน้าสถานที่ในตำนาน</p>

<p>แม้อามุนด์จะเปิดโอกาสให้หลบหนี แต่ชายหนุ่มก็ไม่รีบร้อนลงมือ เพราะทราบดีว่าอามุนด์ในปัจจุบันมีความแข็งแกร่งอย่างน้อยลำดับสอง เป็นเทวทูตตัวจริงเสียงจริง เป็นคู่ต่อสู้ที่ไม่มีทางเอาชนะได้ในการดวล และเส้นทางนักจารกรรมยังถูกนิยามให้เป็นข้อผิดพลาด ช่องโหว่ และบั๊ก พลังของอีกฝ่ายผิดแผกพิสดาร ยากแก่การวางแผนรับมือและคาดเดา ไคลน์เชื่อว่าวิธีสามัญที่คนทั่วไปคิดได้ ไม่มีทางใช้กับอามุนด์สำเร็จ</p>

<p>เราทำได้เพียงอดทนรอโอกาส…ระหว่างนั้นต้องพยายามสังเกตท่าทีของอามุนด์อย่างใกล้ชิด…มีหนึ่งสิ่งที่ต้องจำใส่ใจไว้ อย่าเชื่อคำพูดทุกคำของอามุนด์ รวมถึงเรื่องที่หนอนกาลเวลาถูกดึงกลับและเราเป็นอิสระจากการยึดครองร่าง…นี่อาจไม่ใช่เรื่องโกหก แต่ก็อาจไม่ใช่ความจริงทั้งหมดเช่นกัน ยังสรุปไม่ได้ว่าหมอนั่นไม่ได้ทิ้งหนอนกาลเวลาตัวอื่นไว้ในร่างกายเรา และเตรียมยึดครองร่างในช่วงเวลาวิกฤติ…ขณะไคลน์กำลังจะหันไปสนทนากับอามุนด์เพื่อถามเกี่ยวกับเทวทูตมืด ซาสเรีย ทันใดนั้น มันพบว่าในจุดห่างไกลออกไปที่แสงสนธยาส่องไม่ถึง ความมืดกำลังปกคลุมท้องฟ้าโดยมีสายฟ้าผ่าลงมาเป็นระยะ</p>

<p>พวกมันมาถึงสุดเขตวังราชาคนยักษ์และกำลังจะออกจากดินแดนในตำนานแห่งนี้</p>

<p>เมื่อความมืดปกคลุมทุกสิ่ง เรามีสิทธิ์หายตัวไปในความมืดสนิทหรือไม่ก็ถูกสัตว์ประหลาดจู่โจม…จิตไคลน์เริ่มตึงเครียด แต่มันแสร้งทำเป็นไร้เดียงสา เพียงเดินออกห่างจากดินแดนสนธยาสีส้มและย่างกรายเข้าสู่ความมืด</p>

<p>ทันใดนั้นอามุนด์ซึ่งแต่งกายในชุดคลุมสีดำทรงโบราณ หมวกปลายแหลม และแว่นตาขาเดียว ยื่นมือออกไปข้างหน้าและดึงตะเกียงหนังสัตว์แผ่นบางกลับมา</p>

<p>ด้านในตะเกียง เทียนไขที่ทำจากไขมันของบางสิ่ง เปล่งแสงสลัวพร้อมกับส่งกลิ่นฉุนแผ่วเบา</p>

<p>“ถือไว้” อามุนด์โยนตะเกียงให้ไคลน์</p>

<p>“…” ชายหนุ่มรับไม้พร้อมกับปิดปากเงียบ</p>

<p>สองสามวินาทีถัดมา มันถามหยั่งเชิง</p>

<p>“เอามาจากไหน?”</p>

<p>ไคลน์กำลังคิดว่าอามุนด์สามารถดึงภาพฉายออกมาจากช่องว่างประวัติศาสตร์ได้เหมือนกับตน</p>


            <p>อามุนด์จับกรอบแว่นผลึกแก้ว ยิ้มและกล่าว</p>
            <p>“ขโมยมาจากค่ายของมนุษย์ข้างหน้า…อา…ถ้าจำไม่ผิดเป็นค่ายของชาวเมืองเงินพิสุทธิ์ในหมู่บ้านยามบ่าย”</p>
            
            <p>ขโมยมา…เปลือกตาไคลน์กระตุกแผ่วเบา มันไม่ถามสิ่งใดเพิ่มเติม เพียงเดินถือตะเกียงเข้าไปในความมืด</p>
            
            <p>แสงสลัวที่เป็นเหมือนเกราะป้องกันล่องหน แผ่ออกไปรอบตัวอย่างรวดเร็ว สร้างเขตแดนอันอบอุ่นท่ามกลางค่ำคืนมืดมิด</p>
            
            <p>ขณะเดียวกันสายฟ้าจากเบื้องบนยังคงแลบออกมาเป็นระยะ แต่แทบไม่มีเสียงฟ้าร้อง นานครั้งจึงจะส่งเสียงแผ่วเบา</p>
            
            <p>อาศัยความรู้พื้นฐานที่ไคลน์ฟังมาจากเดอะซันน้อย นี่คือตอนกลางคืนของดินแดนเทพทอดทิ้ง เป็นช่วงเวลาที่อันตรายที่สุด</p>
            
            <p>ขณะย่างกรายไปข้างหน้า ไคลน์ใช้พลังของผู้ไร้หน้าที่ถูกยกระดับ จับคู่กับยุบพองหิวโหยเพื่อปรับโครงสร้างดวงตาให้สอดคล้องกับสภาพแวดล้อมแสนพิเศษ จากนั้นหลังจากสัมผัสวิญญาณถูกกระตุ้น มันมองไปรอบตัว</p>
            
            <p>มันรู้สึกว่าในความมืดสนิท ดวงตาจำนวนมากกำลังจ้องมองมาทางตน ประหนึ่งสภาพแวดล้อมกำลังเต็มไปด้วยสิ่งมีชีวิตที่มิอาจพรรณนา แต่เมื่อฟ้าแลบจนทุกสิ่งสว่างไสว ในจุดดังกล่าวกลับว่างเปล่าโดยสมบูรณ์</p>
            
            <p>ในสภาวะที่มิอาจอาหารมาป้อน ไคลน์ไม่กังวลเกี่ยวกับการใช้ยุบพองหิวโหยมากนัก ตามความคิดของมัน ผลลัพธ์สามารถลงเอยได้สองทาง ประการแรกยุบพองหิวโหยพยายามกลืนกินเจ้าของ แต่สุดท้ายก็จะถูกอามุนด์ขโมยความคิดไป ประการที่สองมันกลืนกินเจ้าของสำเร็จ ไคลน์เสียชีวิตและได้คืนชีพอีกครั้งพร้อมกับหลุดพ้นจากสถานการณ์ที่ยากลำบาก อย่างหลังคือสิ่งที่ชายหนุ่มคาดหวัง ส่วนอย่างแรกก็ไม่มีสิ่งใดเสียหาย นอกเสียการที่ยุบพองหิวโหยอาจเกิดความสับสน</p>
            
            <p>หลังจากเดินไปได้สักพัก ไคลน์พบค่ายของชาวเมืองเงินพิสุทธิ์ในหมู่บ้านยามบ่ายที่สร้างจากอาคารร้าง</p>
            
            <p>ด้านหลังกำแพงที่ถูกปกคลุมด้วยหินใหญ่และเสาหิน กองไฟเผาไหม้เงียบงันและมอบแสงสว่างให้กับภายใน ส่งผลให้มีบรรยากาศแตกต่างจากโลกภายนอกโดยสิ้นเชิง</p>
            
            <p>สมาชิกทีมสำรวจจับกลุ่มลาดตระเวนหรือไม่ก็เฝ้ายามท่ามกลางแสงไฟเพื่อป้องกันอุบัติเหตุ</p>
            
            <p>ในหมู่พวกมันมีอัศวินรุ่งอรุณซึ่งสูงกว่าสองเมตรสามสิบเซนติเมตร กำลังยืนอยู่บนหอคอยและสอดส่องจุดห่างไกล ค่อยเฝ้าระวังสัตว์ประหลาดในความมืด</p>
            
            <p>ทันใดนั้นมันเห็นแสงสลัวสว่างขึ้นท่ามกลางความมืดในระยะไกล</p>
            
            <p>นี่มัน…รูม่านตาอัศวินรุ่งอรุณพลันเบิกกว้าง หัวใจของมันเต้นระรัวทันที</p>
            
            <p>หากไม่นับทารกแรกเกิดซึ่งยังไม่ผ่านระบบการศึกษา ทุกคนในเมืองเงินพิสุทธิ์ล้วนทราบดี ดินแดนแห่งนี้ถูกเทพทอดทิ้งไปแล้ว ย่อมไม่มีใครใช้เปลวไฟเพื่อสร้างแสงสว่างในความมืด แม้กระทั่งสัตว์ประหลาดที่สามารถควบคุมเพลิงก็ยังเลือกจะซ่อนตัวในความมืด สำหรับมนุษย์คนอื่นเมืองทุกแห่งที่ทีมสำรวจค้นพบล้วนถูกทำลายและกลายเป็นซากปรักหักพัง ไม่มีผู้รอดชีวิตแม้แต่คนเดียว บุคคลภายนอกเพียงหนึ่งในปัจจุบันคือเด็กชายแจ็ค</p>
            
            <p>แต่ปัจจุบันแสงไฟกลับสว่างขึ้นท่ามกลางความมืด แถมยังเคลื่อนที่อย่างต่อเนื่อง!</p>
            
            <p>หมายความว่ายังไง? อัศวินรุ่งอรุณบนป้อมพยายามขบคิดแต่ไม่พบคำตอบ ร่างกายทำได้เพียงสั่นระริกแผ่วเบา</p>
            
            <p>แสงไฟสลัวจากระยะไกลเคลื่อนตัวผ่านไปอย่างเชื่องช้า เพียงไม่นานก็เลยค่ายออกไปนอกหมู่บ้านยามบ่าย อัศวินรุ่งอรุณมองเห็นร่างมนุษย์สองคนกำลังเดินอยู่ในความมืดอย่างคลุมเครือ</p>
            
            <p>คนทั้งสองกำลังถือสิ่งที่คล้ายกับตะเกียงหนัง ย่างกรายพ้นเขตหมู่บ้านอย่างใจเย็นและหายตัวไปในความมืด</p>
            
            <p>อัศวินรุ่งอรุณบนป้อมกลั้นหายใจอยู่พักใหญ่ จนกระทั่งแสงไฟเลือนหายไปโดยสมบูรณ์</p>
            
            <p>มนุษย์คนอื่น? ไม่สิ…อาจไม่ใช่มนุษย์ก็ได้! อัศวินรุ่งอรุณหรี่ตาลงและหันหลังกลับ เตรียมแจ้งให้หนึ่งในหกสภาอาวุโสประจำค่ายทราบ</p>
            
            <p>ทันใดนั้นมันพบว่าตะเกียงที่แขวนบนเสาหินหายไปหนึ่งดวง</p>
            
            <p>ร่างกายของมันแข็งทื่อทันที เหงื่อเย็นเม็ดใหญ่ไหลซึมจากหน้าผาก</p>
            
            <p>…</p>
            
            <p>ขณะเดินย่างกรายออกจากหมู่บ้านยามบ่าย ไคลน์กัดฟันทนต่อสายตาที่จ้องมองมาจากส่วนลึกของความมืด พลางอาศัยพลังปราชญ์โบราณและการเชื่อมโยงกับปราสาทต้นกำเนิด พยายามสัมผัสถึงตัวตนของสายหมอกแห่งประวัติศาสตร์ที่ถักทอ</p>
            
            <p>มันทำสำเร็จ</p>
            
            <p>สิ่งนี้พิสูจน์ว่าพลังที่ปิดกั้นดินแดนเทพทอดทิ้งไม่ส่งผลกับปราสาทต้นกำเนิด</p>
            
            <p>ที่นี่คือถิ่นพำนักของพระผู้สร้างแท้จริง เป็นอาณาจักรแห่งทวยเทพของพระองค์…หากเราระดมพลังจากปราสาทต้นกำเนิดเพื่อสร้างความผิดปรกติ มีโอกาสที่พระองค์จะจับตามองและปะทะกับอามุนด์…อีกฝ่ายเป็นเทพแท้จริง เราไม่คิดจะมีชีวิตรอดท่ามกลางความวุ่นวาย แต่เป็นโอกาสที่จะดึงความสนใจจากอามุนด์เพื่อฆ่าตัวตาย…ไคลน์เกิดความคิดที่จะสั่นสะเทือนปราสาทต้นกำเนิด</p>
            
            <p>วินาทีถัดมา ความคิดดังกล่าวเลือนหายไป</p>
            
            <p>มุมปากอามุนด์ด้านข้างยกขึ้นเล็กน้อย</p>
            
            <p>“แฮงแมนไม่สนใจปราสาทต้นกำเนิดหรอกนะ…แต่ความเป็นเหตุเป็นผลก็ไม่ได้อยู่ในสมองของเขาบ่อยครั้งนัก”</p>
            
            <p>“แฮงแมนหมายถึงลำดับศูนย์ของเส้นทางคนเลี้ยงแกะ?” ไคลน์ไม่คาดหวังแต่แรกว่าจะทำสำเร็จในครั้งแรก เพียงแค่อยากทดสอบปฏิกิริยาการตอบสนองของอามุนด์ ชายหนุ่มในเวลานี้ไม่เผยอาการสิ้นหวัง เพียงถามกลับไปด้วยความอยากรู้</p>
            
            <p>อามุนด์พยักหน้าแผ่วเบา</p>
            
            <p>“ถูกต้องนั่นเป็นสัญลักษณ์ของความเสื่อมทราม แต่ถ้าเจ้าต้องการคำนิยามในเชิงบวก อาจเรียกได้ว่าเป็นความเสียสละและการผูกมัดตัวเอง”</p>
            
            <p>ไคลน์ไตร่ตรองก่อนจะถามอย่างไม่มั่นใจ</p>
            
            <p>“คิดว่าเป็นชื่อเล่นที่คุณตั้งให้เสียอีก”</p>
            
            <p>เหมือนกับที่เมดีซีชอบทำ</p>
            
            <p>จากข้อมูลของไคลน์ พระผู้สร้างแท้จริงถือกำเนิดจากกุหลาบไถ่บาป และนั่นอาจเกี่ยวข้องกับการร่วงหล่นของเทพสุริยันบรรพกาล ดังนั้นชายหนุ่มจึงอยากทราบว่า อามุนด์จะมีท่าทีเช่นไรกับเทพมารตนนี้ และเป็นท่าทีแบบเดียวกับพี่ชายหรือไม่</p>
            
            <p>อามุนด์ขยับแว่นพลางยิ้ม</p>
            
            <p>“ข้าเคารพเทพเสมอ”</p>
            
            <p>ได้ยินคำพูดแบบนี้จากปาก ‘ผู้เย้ยเทพ’ …ช่างน่าขันเสียจริง…ไคลน์ตัดสินใจยุติหัวข้อสนทนาอย่างไม่มีทางเลือก</p>
            
            <p>…………………………</p>
            

        </div>
        <div class="navigation">
            <button onclick="prevChapter()">← Prev</button>
            <button onclick="nextChapter()">Next →</button>
        </div>
    </div>

    <script>
// ฟังก์ชันสำหรับเปลี่ยนไปยังบทก่อนหน้า
function prevChapter() {
    var currentChapter = getChapterNumber();
    
    // ตรวจสอบว่าเป็นบทแรกหรือไม่
    if (currentChapter > 1150) {
        window.location.href = (currentChapter - 1) + ".html";
    } else {
        alert("This is the first chapter.");
    }
}

// ฟังก์ชันสำหรับเปลี่ยนไปยังบทถัดไป
function nextChapter() {
    var currentChapter = getChapterNumber();
    
    // ตรวจสอบว่าเป็นบทสุดท้ายหรือไม่
    if (currentChapter < 1157) {  // เปลี่ยนเลข 1402 เป็นบทสุดท้ายที่คุณมี
        window.location.href = (currentChapter + 1) + ".html";
    } else {
        alert("This is the last chapter.");
    }
}

// ฟังก์ชันเพื่อดึงหมายเลขบทจาก URL
function getChapterNumber() {
    var path = window.location.pathname;  // ได้เส้นทางของไฟล์ในเครื่อง
    var filename = path.split("/").pop(); // ดึงชื่อไฟล์จากเส้นทาง
    var chapterNumber = filename.match(/\d+/);  // หาเลขจากชื่อไฟล์
    return chapterNumber ? parseInt(chapterNumber[0]) : 1;  // คืนหมายเลขบทหรือค่า 1 ถ้าหาไม่เจอ
}

        </script>
</body>
</html>